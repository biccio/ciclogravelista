<rss version="2.0" xmlns:atom="http://www.w3.org/2005/Atom">
  <channel>
    <title> – Sardegna Tour</title>
    <link>http://localhost:1313/categories/sardegna-tour/</link>
    <description>Recent content in Sardegna Tour on </description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 12 Aug 2019 16:28:46 +0000</lastBuildDate>
    
	  <atom:link href="http://localhost:1313/categories/sardegna-tour/index.xml" rel="self" type="application/rss+xml" />
    
    
      
        
      
    
    
    <item>
      <title>Sardegna Tour Tappa 4, da Orosei a Olbia, dove faccio 100km e poi per fortuna la prendo a ridere</title>
      <link>http://localhost:1313/2019/08/12/sardegna-tour-tappa-4-da-orosei-a-olbia-dove-faccio-100km-e-poi-per-fortuna-la-prendo-a-ridere/</link>
      <pubDate>Mon, 12 Aug 2019 16:28:46 +0000</pubDate>
      
      <guid>http://localhost:1313/2019/08/12/sardegna-tour-tappa-4-da-orosei-a-olbia-dove-faccio-100km-e-poi-per-fortuna-la-prendo-a-ridere/</guid>
      <description>
        
        
        &lt;p&gt;Finita la breve vacanza nel Golfo di Orosei con gli amici, in previsione di ripartire l’11 da Olbia ho deciso di partire il giorno prima per farmi l’Orientale Sarda senza correre, fermandomi in zona porto per partire l’indomani fresco e riposato. Come no.&lt;/p&gt;
&lt;p&gt;Sapendo che avrei avuto a disposizione l’intera giornata mi sono messo in moto non prestissimo, con l’idea condivisa con gli amici di fermarci dalle parti di Posada per un concerto di Paolo Fresu, nell’ambito del suo festival &lt;a href=&#34;https://www.timeinjazz.it/timeinjazz2019/&#34; target=&#34;_blank&#34; rel=&#34;noopener&#34;&gt;Time in Jazz&lt;/a&gt;: io mi sarei avviato in bici, e loro mi avrebbero raggiunto (e superato) più tardi. Tutto abbastanza facile sulla carta, ma un po’ di disordine nei calendari online del festival ci ha complicato un po’ la mattinata: sembrava che Fresu fosse a Torre San Giovanni e altri due jazzisti alla Pineta di Orvile, e invece a Orvile c’era Fresu con il risultato che siamo tutti arrivati troppo tardi. Comunque una buona occasione per vedere qualche bel posto.&lt;!-- raw HTML omitted --&gt;&lt;/p&gt;
&lt;p&gt;&lt;!-- raw HTML omitted --&gt; &lt;!-- raw HTML omitted --&gt;&lt;/p&gt;
&lt;p&gt;Dalla pineta di Orvile, dove ho potuto giusto fare una bella sterrata di qualche km per poi tornare indietro con le proverbiali pive nel sacco, ho proseguito sulla statale 125 con l’idea di superare la salita di San Teodoro prima di fermarmi per pranzo da qualche parte. Ma non avevo fatto i conti con il caldo furente, che alle 13 ha cominciato a farsi sentire in tutta la sua potenza proprio quando, dopo Budoni, iniziava l’arrampicata. A proposito di salita, agevolo immagine di una surreale ciclabile di poco più di 500 metri contromano, che per un attimo mi ha fatto pensare di avere delle strane visioni. &lt;!-- raw HTML omitted --&gt;&lt;/p&gt;
&lt;p&gt;&lt;!-- raw HTML omitted --&gt; &lt;!-- raw HTML omitted --&gt;&lt;/p&gt;
&lt;p&gt;E a proposito di deserto e di visioni, mentre sudavo via diversi chili di anema e core lasciati sull’asfalto rovente, mi tornava in mente il libro di Marcello Fois &lt;a href=&#34;https://www.amazon.it/Sardegna-non-c%c3%a8-mare/dp/8858108809&#34; target=&#34;_blank&#34; rel=&#34;noopener&#34;&gt;In Sardegna non c’è il mare&lt;/a&gt;, che non ho (ancora) letto, ma che ha un titolo talmente efficace da restare in testa come un claim pubblicitario. Il libro parla della Barbagia e della cultura prettamente montana della Sardegna, ma percorrendo l’Orientale e le altre statali sarde davvero non si ha la percezione di vivere in una regione circondata dal mare, e vissuta in estate prevalentemente per questa ragione. Sono questi nuovi paesi di costa, costellati di villaggi e insediamenti moderni a fornire giusto qualche indizio, e a costringere i cicloviaggiatori casuali a prepararsi con grande precisione o a seguire le tracce che conducono al mare, con il rischio di trovarsi in megaparcheggi di spiagge caotiche o anfratti irraggiungibili se non a piedi e con grande fatica.&lt;/p&gt;
&lt;p&gt;Spillando sudore e pensieri finissimi, finalmente arrivo alla vetta di San Teodoro che, considerando la sempre scarsa preparazione atletica e il caldo fuori scala, corrispondeva grosso modo al mio Stelvio personale. La foto non rende giustizia, ma da lassù capisci che si, il mare c’è eccome. È solo difficile da raggiungere, o fin troppo facile.&lt;!-- raw HTML omitted --&gt;&lt;/p&gt;
&lt;p&gt;&lt;!-- raw HTML omitted --&gt; &lt;!-- raw HTML omitted --&gt;&lt;/p&gt;
&lt;p&gt;San Teodoro è una cittadina più carina delle altre, sempre funzionale a un certo tipo di turismo ma sicuramente più gradevole di altre località in zona. Purtroppo non conoscendone le spiagge e avendo anche un po’ perso l’orientamento, sono finito all’ingresso della Cinta, spiaggia sicuramente splendida ma totalmente inadatta a presentarsi sulla passerella d’ingresso con la bici e vestito da fesso. Come spesso accade in questi posti bisogna fare diversi chilometri a piedi per togliersi di torno la folla agostana, e certamente non ero nelle condizioni di farlo. Morale della favola, l’idea di trovare un posto dove mangiare qualcosa davanti al mare prendendo un po’ d’ombra è risultata essere un’utopia, e son finito a mangiare un panino in un posto qualsiasi che avrebbe potuto essere a Torvajanica.&lt;/p&gt;
&lt;p&gt;Rifocillato, riparto con l’obiettivo di trovare un posto dove fermarmi un’ora a riprendere fiato e a rinfrescarmi con un bagno, e dopo aver superato lo Stagno di San Teodoro, trovo il bivio di Capo Coda Cavallo e decido di avventurarmi. La strada è lunga, asfaltata per lo più e con un breve finale sterrato, sono circa 6km dalla statale. Riguardando poi la traccia del GPS mi rendo conto che avrei potuto evitare un po’ di strada ma soprattutto di ritrovarmi con Tavolara davanti invece che alle spalle. Ma l’angolino che ho trovato mi ha consentito di stare finalmente un po’ all’ombra e soprattutto di farmi un bel bagno rinfrescante.&lt;!-- raw HTML omitted --&gt;&lt;/p&gt;
&lt;p&gt;&lt;!-- raw HTML omitted --&gt; &lt;!-- raw HTML omitted --&gt;&lt;/p&gt;
&lt;p&gt;Dopo una bella pausa piacevole e rilassante, non mi restava altro che rimettermi in marcia, tornare sulla statale, e con tutta calma ultimare la strada per Olbia, concludendo così un percorso lungo ma piacevole, e soprattutto molto comodo per trovarmi pronto per la partenza il giorno dopo.&lt;/p&gt;
&lt;p&gt;O almeno questo è il finale che avevo immaginato. In realtà le cose non sono proprio andate così.&lt;/p&gt;
&lt;p&gt;Mentre ero tranquillamente sdraiato sotto il mio albero, ho preso il telefono per vedere un po’ qualche soluzione per fermarmi a dormire, fra le varie opzioni che avevo immaginato mentre pedalavo: più qualcosa in centro a Olbia per avere il porto comodamente vicino, e fare magari un piccolo aperitivo e una bella cena appena arrivato? O meglio un agriturismo fuori città per una cena tipica e una sistemazione più verace? Continuavo a baloccarmi con queste ipotesi anche in attesa dei risultati di ricerca di Booking, quando mi trovo di fronte alla verità: &lt;strong&gt;NULLA&lt;/strong&gt;. Non c’era alcuna disponibilità da Capo Coda Cavallo fino a Olbia al di sotto dei € 500 per una notte. Inizio a preoccuparmi e mi metto a cercare altre soluzioni su Trip Advisor e su Google. Mi attacco al telefono e chiamo agriturismi, bed &amp;amp; breakfast, posti consigliati dalle strutture contattate. NULLA. TUTTO PIENO (ovviamente, pirla, è il 10 agosto, chissà che speravi di trovare??). Ok. E ora? Improvvisamente continuando a cercare mi imbatto in un hotel di Olbia con una stanza disponibile (l’ultima, dice) a € 150. Vabbè, piuttosto che restare per strada. Concludo la prenotazione, mi arriva la conferma, e mi rilasso un attimo. Ma proprio un attimo, perché pochi secondi dopo mi arriva una telefonata: è l’hotel, c’è un errore su booking, la stanza in realtà non è disponibile e sono costretto a fare la rinuncia gratuita. Solo il giorno dopo a mente fredda mi rendo conto che avrei potuto farmi una bella risata e scaricare il problema su booking o sulla struttura che in qualche modo avrebbero dovuto ricollocarmi a spese loro. Ma in quel momento sono più preoccupato di evitare l’addebito per il no show e non penso alla soluzione più elementare.&lt;/p&gt;
&lt;p&gt;Sfilato da questo problema, comincia a farsi strada il pensiero più assurdo: e se….. tornassi indietro? Non in bici ovviamente ma in pullman. Ridicolo eh? Assurdo veramente. E però. La casa a Cala Liberotto c’è ancora, la stanza è sempre lì… Inizia un giro di telefonate, e alla fine partoriamo il piano: vado all’Aeroporto di Olbia, mollo la bici al deposito bagagli, salto sul pullman che parte per Nuoro e mi faccio venire a prendere al cosiddetto Bivio Sologo per riuscire ad arrivare a Orosei e Cala Liberotto in serata.&lt;/p&gt;
&lt;p&gt;Detto fatto, inizio a pedalare come un forsennato per arrivare in tempo per fare tutto. La strada è un inferno: traffico, casino, a Porto San Paolo becco la Sagra del Porcetto, avvicinandomi a Olbia sempre più SUV e megamacchinoni che specialmente in salita mi sfiorano, mi insultano o mi suonano, non proprio l’idilliaca passeggiata in bici. Ma in qualche modo riesco ad arrivare a Olbia.&lt;!-- raw HTML omitted --&gt;&lt;/p&gt;
&lt;p&gt;&lt;!-- raw HTML omitted --&gt; &lt;!-- raw HTML omitted --&gt;&lt;/p&gt;
&lt;p&gt;Arrivo all’Aeroporto di Olbia stanco, sudato e puzzolente, e per fortuna trovo impiegati disponibili che mi aiutano a risolvere il problema nonostante sia la prima volta che gli capita di accogliere una bici intera e non smontata, letteralmente parcheggiata nel deposito bagagli. La difficoltà principale è l’impossibilità di far entrare la bici sul tapis roulant del controllo bagagli, che ci costringe a chiamare un addetto per il test manuale sul telaio della bici! Per fortuna il problema si risolve rapidamente, e con 12 euro di deposito bici, 8 di biglietto, e diversi metri di coda fra le gambe, me ne torno all’ovile dopo aver percorso 100km. Anzi il GPS me ne registra 99,97, neanche la soddisfazione del centone! Meno male che l’ho presa veramente a ridere, segno che il cuore comincia a essere un po’ più leggero.&lt;/p&gt;
&lt;p&gt;Con questa tappa si è concluso il mio strano e un po’ sconclusionato giro sardo, con 300km totali e 3165m di dislivello, per me una grande esperienza fisica e umana, davvero impensabile fino a un anno fa. Difficile non pensare a quanta tristezza lo abbia reso possibile e necessario, ma non si può fare altro che pedalare in avanti, con le borse piene di ricordi, che per fortuna quanto più sono belli, tanto più sono leggeri.&lt;/p&gt;
&lt;!-- raw HTML omitted --&gt;

      </description>
    </item>
    
    <item>
      <title>Sardegna Tour Tappa 3, da Sassari a Orosei, dove ho deciso che Alghero non valeva perdere una cena con gli amici</title>
      <link>http://localhost:1313/2019/08/08/sardegna-tour-tappa-4-da-sassari-a-orosei-dove-ho-deciso-che-alghero-non-valeva-perdere-una-cena-con-gli-amici/</link>
      <pubDate>Thu, 08 Aug 2019 06:10:56 +0000</pubDate>
      
      <guid>http://localhost:1313/2019/08/08/sardegna-tour-tappa-4-da-sassari-a-orosei-dove-ho-deciso-che-alghero-non-valeva-perdere-una-cena-con-gli-amici/</guid>
      <description>
        
        
        &lt;p&gt;Originariamente la fine del mio viaggio avrebbe dovuto essere a Orosei, il 3 sera, per la prima cena con gli amici appena arrivati da Roma in cui avremmo anche festeggiato due compleanni. Ma la mia partenza il 31 mi avrebbe lasciato pochissimo tempo per le mie tappe in solitaria; per questo ho scelto di mettermi in marcia immediatamente da Olbia con il serio rischio di fare notte sulla ferrovia dismessa Monti Calangianus.&lt;/p&gt;
&lt;p&gt;Purtroppo però la giornata pesante del 31 luglio mi ha costretto ad uno stop il 1° agosto e il vantaggio si è perso. Il risultato è che mi sono trovato il 3 agosto mattina a Nulvi col problema di dover arrivare la sera a Orosei, o perdermi tutto il weekend con gli amici. Avevo quindi due possibilità: sacrificare Alghero e fermarmi a Sassari e da lì arrivare a Nuoro con il pullman, oppure arrivare ad Alghero e ripartire subito praticamente per tornare indietro con il rischio di fare tutto di corsa e male.&lt;/p&gt;
&lt;p&gt;Insomma, per farla breve, quando mi sono messo in movimento da Nulvi non avevo le idee molto chiare, tant’è che sono partito in un orario un po’ scemo: non era sufficientemente presto da pensare di poter tentare l’arrivo ad Alghero salvando la serata con gli amici, né abbastanza tardi da riposarmi un po’ di più rinunciando in partenza ad arrivare ad Alghero. Alle 8.00 ero in viaggio e non avevo ancora idea di cosa avrei fatto, però una cosa la sapevo: oggi niente avventure, solo tranquille strade asfaltate.&lt;/p&gt;
&lt;p&gt;Con questo spirito ho viaggiato per una trentina di km agevolmente e senza intoppi (a parte qualche disorientamento dentro il paese di Nulvi) sulla statale per Sassari: poco traffico, saliscendi ragionevoli, una lunga salita sul finale e poi un discesone infinito dalla periferia di Sassari fino al centro e al bellissimo Duomo.&lt;/p&gt;
&lt;!-- raw HTML omitted --&gt;
&lt;p&gt;E ora? Per prima cosa un bel caffè con un pasticcino di pasta sfoglia e crema, poi qualche considerazione. Arrivare ad Alghero solo per mettere la bandierina e poi stressarmi per trovare il modo di essere la sera a Orosei mi sembrava una roba stupidamente faticosa di cui non avevo voglia né bisogno. Quindi, stravolgo i piani, rinomino il viaggio e trovo il modo di arrivare a Nuoro in pullman per poi farmi la cinquantina di km in bici necessari per arrivare a Cala Liberotto. Con questo spirito mi avvio girellando per il centro di Sassari verso la fermata degli autobus regionali ARST.&lt;/p&gt;
&lt;p&gt;Quando arrivo, trovo un gabbiotto con un giovanotto tanto gentile quanto confuso. Gli chiedo l’orario del pullman per Nuoro (11.45, ed erano le 11.15) e gli faccio notare che avrò bisogno di un biglietto per la bici. Il giovanotto esce trafelatissimo dal gabbiotto, mi spiega che non ha la più pallida idea di come si debba fare pagare una bicicletta, e che dobbiamo chiedere agli autisti. Inizia tra lui e due autisti un balletto di cifre, tipologie di biglietti, vecchie tariffe, nuove tariffe, mentre si avvicina l’orario di partenza. A un certo punto chiedo al giovanotto se mi indica la fermata da cui partirà il pullman (non ci sono paline parlanti, solo numeri) e mi viene grossolanamente indicata una direzione che mi pare coincida con un pullman parcheggiato che riporta la destinazione Ittiri. Mah. Mi avvicino e chiedo all’autista, che senza aprire il finestrino mi indica davanti a lui un parcheggio vuoto. Capisco che devo aspettarlo e mi siedo buono buono accanto alla mia bici. Passa il tempo e arriva un pullman ad occupare lo spazio vuoto. Sarà lui, penso. Mi avvicino e l’autista mi fa notare che il pullman per Nuoro parte dall’altro lato della strada molto più in fondo. Incazzato nero vado di corsa verso il pullman parcheggiato che, scopro, non è più quello per Nuoro che invece è partito poco prima. Torno imbufalito dal giovanotto nel gabbiotto, che ovviamente sosteneva di essere stato chiarissimo, lo mando a quel paese, rimonto in bici e torno in centro per aspettare il pullman successivo alle 14.&lt;/p&gt;
&lt;p&gt;Dopo un panino veloce torno alle fermate e al gabbiotto con l’intenzione di chiarire la questione biglietti rimasta in sospeso. Stavolta però trovo per cambio turno una ragazza un po’ più preparata, che sa esattamente quali biglietti occorrono e quanto costano, e che mi indica precisamente dov’è la partenza per Nuoro. Quando arriva il pullman spiego la situazione all’autista che scendendo mi mostra il portabagagli orizzontale dove infilare la bicicletta. Un po’perplesso reclino la bici e la infilo nel portabagagli legandola alla bell’e meglio, ma sono un po’ preoccupato. L’autista mi tranquillizza spiegandomi che non avremmo trovato curve nel percorso. E partiamo.&lt;/p&gt;
&lt;p&gt;Naturalmente l’uscita da Sassari è un percorso di montagne russe, ma era scontato. Io sono piuttosto stanco e decido di rilassarmi e godermi il viaggio al fresco, dormendo anche un po’. La strada è rapida e piacevole, e un paio di ore dopo siamo a Nuoro, dove il termometro segna 40°. In questo caldo infernale mi metto in marcia, con l’idea di arrivare a Orosei e poi a Cala Liberotto percorrendo la statale 129, una bella strada panoramica poco trafficata perché ormai affiancata da una nuova superstrada.&lt;/p&gt;
&lt;p&gt;La strada è in effetti molto bella, tendenzialmente in discesa ma con vari saliscendi non impegnativi, a parte il forte vento caldo che in alcuni momenti mi costringe a spingere anche in discesa! In effetti passano pochissime auto e moto, e con i più disparati comportamenti: alcuni mi incitano, altri aspettano il mio segnale per superarmi, altri mi suonano e mi sfiorano di mezzo centimetro, ci si rende conto facilmente di quanto ormai questo paese sia spaccato fra gente civile ed equilibrata e gente incivile e rancorosa. Niente che non sapevo già, purtroppo.&lt;/p&gt;
&lt;!-- raw HTML omitted --&gt;
&lt;p&gt;Dopo qualche ora arrivo finalmente a destinazione, sfiancato da una lunga salita finale che concludo ansimando per via del gran caldo e degli 80km complessivi che ho nelle gambe.&lt;/p&gt;
&lt;p&gt;Mare, finalmente.&lt;/p&gt;
&lt;p&gt;Nei giorni successivi mi sarei finalmente fermato qualche giorno per godermi la famosa cena (a Su Gologone, posto splendido vicino a Oliena) e qualche giorno di mare con gli amici, cosa che sto facendo mentre scrivo, sempre accompagnato da una piccola malinconia quotidiana che so che mi farà compagnia molto a lungo.&lt;/p&gt;
&lt;p&gt;Prossima tappa il 10 agosto, quando mi percorrerò tutta la costa per tornare a Olbia, e da lì a casa.&lt;/p&gt;
&lt;!-- raw HTML omitted --&gt;

      </description>
    </item>
    
    <item>
      <title>Sardegna Tour Tappa 2, da Luras a Nulvi, dove il vento in faccia non è bastato</title>
      <link>http://localhost:1313/2019/08/02/olbia-alghero-tappa-2-da-luras-a-nulvi-dove-il-vento-in-faccia-non-e-bastato/</link>
      <pubDate>Fri, 02 Aug 2019 15:30:15 +0000</pubDate>
      
      <guid>http://localhost:1313/2019/08/02/olbia-alghero-tappa-2-da-luras-a-nulvi-dove-il-vento-in-faccia-non-e-bastato/</guid>
      <description>
        
        
        &lt;p&gt;La tappa di oggi sembrava segnata dal vento, ma sarebbe stato troppo facile.&lt;/p&gt;
&lt;p&gt;Sapevo che la tappa di oggi avrebbe avuto uno start un po’ faticoso (la salita fino a Tempio Pausania) una lunga parte di grandi discese e un finale misterioso per via della scarsa chiarezza della mappa (nota per me e per il futuro: misterioso = &lt;em&gt;pussa via&lt;/em&gt;). Ho deciso quindi di partire alle 7.30 per darmi tutto il tempo e, sperabilmente, prendermi un po’ del fresco di primo mattino. Appena uscito dal b&amp;amp;b però, la situazione era la seguente: una bolla di afa mortale, cielo grigio e minaccia di pioggia. Molto bene. Boccheggiando quel filo di ossigeno disponibile mi avvio verso Tempio Pausania imprecando (con grazia e misura e chiedendo anche scusa, ché non si sa mai).&lt;/p&gt;
&lt;p&gt;Primo tratto pesantino. Asfalto, camion mattinieri molto sportivi, e appunto, afa. Dopo qualche km di spinta, il navigatore mi propone un fuori strada. Decido di dargli fiducia pur di levarmi dalla strada e faccio bene. Il percorso sterrato è chiaramente una scorciatoia per Tempio, passa accanto a piccole fattorie con mucche molto belle, ma soprattutto attraversa una minuscola, deliziosa ferrovia (la turistica Sassari – Tempio – Palau del &lt;!-- raw HTML omitted --&gt;Trenino Verde&lt;!-- raw HTML omitted --&gt;), le piccole scoperte che danno senso al viaggiare in questo modo.&lt;/p&gt;
&lt;!-- raw HTML omitted --&gt;
&lt;p&gt;Proseguo nel percorso, decisamente non difficile a parte l’inizio, e finalmente arrivo a Tempio. Avrei voglia di un caffè ma visto che inizia la discesa decido di rimandare.&lt;/p&gt;
&lt;p&gt;La discesa.&lt;/p&gt;
&lt;p&gt;Qui stiamo parlando di &lt;strong&gt;circa 15km praticamente senza pedalare&lt;/strong&gt; (la chiamano la Fumosa); per i primi cinque, dieci minuti ho alternato un sorriso &lt;em&gt;regazzino&lt;/em&gt; a 48 denti col terrore di quello che mi avrebbe aspettato dopo, ma poi per fortuna il regazzino ha preso completamente il controllo, e mi ha imposto di lasciarmi andare, e di godermi &lt;em&gt;totalmente&lt;/em&gt; e &lt;em&gt;incondizionatamente&lt;/em&gt; i 37-40 km/h, la bici a briglia sciolta, il vento in faccia, e tutti i pensieri lasciati volar via alle mie spalle. Via. Via&lt;/p&gt;
&lt;!-- raw HTML omitted --&gt;
&lt;p&gt;La corsa è finita a Perfugas, dove mi sono fermato nel classicissimo “bar dei maschi” del paese, dove il più sobrio beveva Ichnusa, e io invece ho optato per un succhetto Ace. Immaginatevi le loro facce vedendomi entrare col completino attillato e chiedere il succhetto. A uno ho chiesto persino di farmi la foto!&lt;/p&gt;
&lt;p&gt;Parto da Perfugas e di nuovo sembra tutto facile, qualche saliscendi ma niente di complesso. Passo per Bulzi e per Sedini, dove mi fermo per risolvere la questione caffè rimasta in sospeso. Molto baldanzoso riparto sulla statale in piano ma mi accorgo che secondo il navigatore la strada era un’altra. Faccio avanti e indietro ma questo bivio non si trova. Poi capisco: quel lastrone di cemento verticale su cui avevo buttato gli occhi distrattamente è in effetti un’ipotesi di strada, e il navigatore vuole proprio farmi passare di là. Freneticamente consulto le mappe e niente, per andare verso Nulvi ormai la strada (chiamiamola) pare sia quella, a meno che non decida di circumnavigare la Sardegna e anche un po’ di Corsica. Naturalmente spingo la bici (impossibile diversamente) e pian piano arrivo fin su, dove incontro due uomini intenti a fare lavoretti all’esterno di una casa. Mi fermo a chiacchierare, uno è di Roma, gli racconto del viaggio, ci salutiamo augurandoci buona vita. Parlare con gli sconosciuti incontrati in bicicletta è affascinante, un piccolo ponte di gentilezza reciproca e di sorrisi spontanei; sono convinto che in quei momenti si riesce per un attimo a leggere la persona per ciò che è, al di là delle rabbie e delle frustrazioni che corrodono l’anima.&lt;/p&gt;
&lt;!-- raw HTML omitted --&gt;
&lt;p&gt;Dopo un breve tratto di strada incontro un percorso sterrato piacevole, fino a una nuova salita mostruosa che conduce direttamente ad un parco eolico che intravedo da lontano. Bene, penso, sarà dura ma poi mi godrò un po’ d’aria. E infatti dopo la salita fatta un po’ pedalando un bel po’ spingendo, arrivo nel pieno del piccolo altopiano dove sono state installate le pale eoliche. Il vento è fortissimo!&lt;/p&gt;
&lt;!-- raw HTML omitted --&gt;
&lt;p&gt;Considerando l’ora e il caldo micidiale, pedalare con quella bella aria impetuosa e fresca (in piano) è stato piacevole quasi come i 15km di discesa, e che bello il rumore delle pale mosse dal vento! Ma proprio quando mi sembrava di poter intitolare la giornata al piacere del vento in faccia, lo sterrato finisce e mi ritrovo in una giungla di rovi. È il percorso single track, che avevo dimenticato, e che è davvero inagibile.&lt;/p&gt;
&lt;!-- raw HTML omitted --&gt;
&lt;p&gt;Erba altissima, rovi di more, sassi, buche e, manco a dirlo, salita. Decido di proseguire a mano, anche volendo pedalare le trappole erano veramente troppe. E comincia un’ammazzata pazzesca, alle 12.30, col sole a picco, a farmi strada fra i rovi spingendo in salita.&lt;/p&gt;
&lt;p&gt;Ora, il problema di questi momenti è che la testa lavora moltissimo, per chi come me non ha quel tipo di preparazione spirituale che ti porta a concentrarti interamente su ciò che stai facendo in quel momento. E nel mio caso, purtroppo sono stato raggiunto da molti di quei pensieri lasciati al vento qualche decina di km prima. Subdoli, quei pensieri, trovano spazio facilmente in un momento di fragilità fisica e psicologica. Non offro molta resistenza, anche perché non ne ho, e poi penso sempre che in fondo è meglio lasciar passare che respingere. Ma stavolta è diverso, perché a sobbollire sono i sensi di colpa.&lt;/p&gt;
&lt;p&gt;È troppo, e come &lt;!-- raw HTML omitted --&gt;a Luglio sul Po&lt;!-- raw HTML omitted --&gt;, viene giù tutto in dieci minuti. Ma stavolta mollo la bici, non ce la faccio a tirare avanti. Lascio uscire tutto e non è facile, ma è importante, e capisco che mi serve.&lt;/p&gt;
&lt;p&gt;Dopo qualche minuto mi accorgo per caso di aver perso i guantini tolti prima. Mi riprendo, e provo a scendere qualche metro alla loro ricerca. Va meglio, camminando mi rendo conto di essermi alleggerito. Un piccolo passo, forse importante.&lt;/p&gt;
&lt;!-- raw HTML omitted --&gt;
&lt;p&gt;Dichiarati persi i guantini continuo un po’ a pedalare un po’ a spingere, e finalmente questo maledetto percorso accidentato finisce. Sono sulla strada, ho due km di salita facile per arrivare finalmente all’agriturismo dove sono ora, e dove passerò la notte.&lt;/p&gt;
&lt;p&gt;Sembrava facile, oggi.&lt;/p&gt;
&lt;!-- raw HTML omitted --&gt;

      </description>
    </item>
    
    <item>
      <title>Sardegna Tour Tappa 1, da Olbia a Luras, dove mi sono preso a schiaffi più di una volta</title>
      <link>http://localhost:1313/2019/08/01/olbia-alghero-tappa-1-da-olbia-a-luras-dove-mi-sono-preso-a-schiaffi-piu-di-una-volta/</link>
      <pubDate>Thu, 01 Aug 2019 09:01:16 +0000</pubDate>
      
      <guid>http://localhost:1313/2019/08/01/olbia-alghero-tappa-1-da-olbia-a-luras-dove-mi-sono-preso-a-schiaffi-piu-di-una-volta/</guid>
      <description>
        
        
        &lt;p&gt;Sapevo che decidere di accorciare i tempi e mettermi in marcia appena arrivato a Olbia sarebbe stata una scelta discutibile. Invece è stata proprio una solenne, fragorosa stupidaggine.&lt;/p&gt;
&lt;!-- raw HTML omitted --&gt;
&lt;p&gt;Sono partito da Civitavecchia alle 8.30, caricando la bici a bordo non senza qualche ansia (nel garage: “dove la metto? La appoggi là. Ma senza un’imbracatura? Poi ci pensiamo noi” e meno male che l’avevo bloccata fra due tubi). Il viaggio è iniziato con un’ora di ritardo a cui si è aggiunta almeno un’altra ora. Nel mio infinito candore avevo fatto affidamento sull’arrivo in orario per poi mangiare qualcosa, riposarmi e partire, anche se un po’ preoccupato per il caldo. Ovviamente una persona intelligente si sarebbe organizzata con del cibo sostanzioso da portare a bordo, io no. Risultato? Sono sceso dalla nave alle 15.30 con davanti a me una tappa non lunga ma sicuramente impegnativa, ho trangugiato in fretta un mezzo panino per non appesantirmi, e sono partito.&lt;/p&gt;
&lt;!-- raw HTML omitted --&gt;
&lt;p&gt;Dopo pochi facili km in asfalto la traccia mi ha subito condotto su sterrati che non mi avrebbero più abbandonato. Il primo tratto piacevole, ma il caldo infernale si è fatto sentire subito: faticavo a respirare e sudavo moltissimo. E lì sono cominciati i guai che temevo. In questo primo tratto da Olbia a Monti ci sono dei muri con pendenza all’11 / 12% per i quali in condizioni fresche e ben nutrito avrei comunque grosse difficoltà, per il tipo di bici ma soprattutto per una tutt’altro che eccellente preparazione atletica. L’immagine qui sotto vale più di mille parole.&lt;/p&gt;
&lt;!-- raw HTML omitted --&gt;
&lt;p&gt;Che fai? Spingi, ovviamente, deficiente, così impari che la realtà è cento volte peggiore dei profili altimetrici in ciabatte. A quel punto ho cominciato a fare due conti tra distanza e tempo, e il serio sospetto che sarei finito a fare gli ultimi km al buio si è cominciato a concretizzare. Ovviamente tiro dritto, ma dopo due ore di fatica e caldo l’incantevole bellezza degli scenari è finita in secondo piano.&lt;/p&gt;
&lt;!-- raw HTML omitted --&gt;
&lt;p&gt;Per un lungo tratto ho avuto diversi momenti di sconforto. La ricerca di un equilibrio personale in questi percorsi solitari a bordo di un mezzo così filosofico come la bici, rischia di trasformarsi in patetica sfida contro i limiti dei miei cinquant’anni scarsamente sportivi, sfida che ovviamente si perde clamorosamente con buona pace proprio della ricerca dell’equilibrio. Quindi oltre alla fatica delle salite, anche gli schiaffoni auto inferti. Immaginate sto matto che pedala e spinge a 5km/h e che ripete ad alta voce “così impari, imbecille che non sei altro, ti sta bene, cretino” ecc. Sì, volersi tanto bene.&lt;/p&gt;
&lt;p&gt;Passo indietro: tutta questa storia nasce per la curiosità di percorrere il tracciato della ferrovia dismessa da Monti a Calangianus: diciamo che le varie ipotesi di percorso avevano comunque questa traccia come elemento centrale. Bene. Quando dopo km e km di fatica mostruosa mi trovo finalmente al bivio che dovrebbe immettermi in questo percorso, mi rendo conto che la traccia del navigatore mi dice di proseguire sull’altra strada. Penso “boh, strano, l’avevo fatta con cura, magari mi farà accedere più avanti. E proseguo. P.r.o.s.e.g.u.o.&lt;/p&gt;
&lt;p&gt;Un mese a girare intorno a questo percorso, caldo, fatica, sudore, e &lt;strong&gt;davanti alla porta me ne vado da un’altra parte.&lt;/strong&gt; Dopo circa due tre km ovviamente di salita, mi rendo conto che non ci sarà più un altro ingresso, e parte un attacco fulminante di ridarola nervosa. Vedo tutta l’assurdità della situazione, dal primo movente che mi ha spinto ad abbracciare questo progetto, all’assoluta inadeguatezza della preparazione fisica, tecnica e forse anche psicologica, ma anche di banale perspicacia e intelligenza persa chissà dove. E rido, rido come un matto, gridando “Ma ndo cazzo vai!”, osservato da due enormi e perplesse mucche bianche. È un buon momento però, mi rendo conto che sto facendo pace con me stesso e con i miei limiti. Ci voleva.&lt;/p&gt;
&lt;p&gt;Arrivato ad un incrocio dello sterrato con la statale per Monti senza più acqua, ho due possibilità: proseguo senza acqua, o scendo verso Monti sperando di non dover rifare la salita per tornare allo snodo. Stavolta scelgo di privilegiare l’acqua e mi lancio in questa corroborante discesa. Trovo un bar, compro l’acqua e ricarico le borracce. Bene. Poco prima di ripartire mi raggiunge un ciclista locale, di questi sessantenni che fanno la Parigi – Luna – Marte due volte di seguito bendati, che con aria compassionevole squadrandomi con tenero disprezzo mi spiega che devo per forza tornare indietro. Riparto, e la salita non estrema tutto sommato si fa con facilità. Arrivato in cima riprendo il percorso che avevo lasciato. Pazienza per la ferrovia, ormai bisogna solo arrivare prima possibile. Dopo due km incontro una nuova strada asfaltata, dove incontro tre MTBikers locali con cui mi fermo a chiacchierare. Uno di loro ha un crollo fisico, gli dò un gel di carboidrati e vitamine (ché ste cazzate io ce l’ho tutte eh, magari sbaglio strada, faccio casino, ma gel e barrettine fighette non mancano mai). Mi spiegano che posso ancora fare un buon pezzo della ferrovia se proseguo sulla statale e giro a destra. Lascio allora la traccia bacata e finalmente arrivo alla ferrovia!&lt;/p&gt;
&lt;!-- raw HTML omitted --&gt;
&lt;p&gt;Il percorso è bellissimo, in salita costante ma leggera, immaginare un trenino sfilare fra muretti a secco, rocce granitiche dai disegni morbidi, e boschetti di mirti è una sensazione molto forte, tanto più se il percorso viene fatto alla luce magica del tramonto.&lt;/p&gt;
&lt;!-- raw HTML omitted --&gt;
&lt;p&gt;Ecco. Il tramonto. La salita leggera ma costante e la stanchezza accumulata mi hanno costretto a viaggiare ad una velocità bassa e a fermarmi spesso per bere e riprendere fiato. Due conti rapidi e ho capito che difficilmente sarei uscito da lì con la luce. Ma non c’era molto da fare se non continuare, confidando nelle luci che per fortuna avevo con me. Ho però tirato il più possibile prima di metterle, questa penombra mi faceva un po’ paura ma tutto sommato era anche un po’ eccitante, e ho provato a evitare di tirarle fuori dalle borse praticamente fino all’ultimo.&lt;/p&gt;
&lt;p&gt;Dopo circa 10 km così, arrivo alla fine della ferrovia, a sinistra una discesa verso Calangianus. Ce l’avevo fatta, erano le 21.40, ormai buio pesto. Prima di immettermi sulla statale attacco tutte le luci (strada di notte, non si scherza), e mi lancio nella discesa. Lunga. Fresca. 35km/h con sorrisetto stampato sulla faccia. Arrivo a Luras alle 22 con solo qualche piccola salitella, niente in confronto ai muri del pomeriggio. La giornata pazzesca era finalmente FINITA.&lt;/p&gt;
&lt;!-- raw HTML omitted --&gt;
&lt;p&gt;Voglio segnalare la preziosa gentilezza e ospitalità della gestrice del &lt;!-- raw HTML omitted --&gt;B&amp;amp;B Le Gemelle&lt;!-- raw HTML omitted --&gt;, che vedendomi arrivare in quello stato, oltre ad avermi fatto fare check-in alle 22, è anche andata a prendermi una pizza da asporto, unico pasto disponibile a quell’ora (e l’unico della giornata). Grazie di ❤️&lt;/p&gt;
&lt;!-- raw HTML omitted --&gt;

      </description>
    </item>
    
  </channel>
</rss>
